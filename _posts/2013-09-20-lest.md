---
title: Lest
author: teisam
layout: post
permalink: /2013/09/20/lest.html
categories:
  - bok
---
Fikk lest litt når jeg hadde fri mesteparten av august. Ikke så mye som jeg skulle ønske, men de to bøkene jeg fikk lest var positive overraskelser.

### Gone Girl

[Gone Girl][1] er en spenningsroman av [Gillian Flynn][2] (hennes tredje så vidt jeg vet, men den første jeg har lest).

Gone Girl har en flott veksling mellom den mannlige personens nåtid og hvordan han opplever forsvinningssaken til konen, og den kvinnelige personens fortid gjennom hennes dagboknotater. Ut i fra hvordan boken starter vet vi at han ikke er skyld i forsvinningen, men etter hvert som Flynn presenterer kvinnens dagbok blir leseren straks mer og mer usikker. De to hovedpersonene i boken er rett og slett fantastiske.

Noe mer kan jeg ikke si, men boken anbefales på det varmeste.

### Brilliance

[Brilliance][3] er en roman av [Marcus Sakey][4] som omhandler en bittelitt alternativ nåtid.

Enkelt og greit skjedde det en gang på 80-tallet at personer med ekstra utviklete evner begynte å bli født. Vi snakker ikke overnaturlige evner som evnen til å fly eller bli ekstra sterk, men muligheten til å kunne lese mikrouttrykk som en menneskelig løgndetektor eller forstå aksjemarkedet bedre enn de fleste.

Naturlig utvikler det seg mistro mellom det store flertallet som ikke har evnene og den lille minoriteten som ikke har det. En liten analogi til innvandringsdebattene som med jevne mellomrom pågår i alle samfunn.

Bokens hovedperson er en av disse briljante, men jobber for myndighetene til å jakte etter andre briljante som myndighetene anser som terrorister.

Dette er første boken av Marcus Sakey jeg har lest, men tviler på at det er siste boken (og han har jo allerede en rikholdig bibliografi). Basert på en liten smakeprøve som var med i boken kommer det også en oppfølger til denne en gang i fremtiden.

Anbefales, sci-fi uten å være for sci-fi.

 [1]: http://www.amazon.com/Gone-Girl-ebook/dp/B007ZXK08C/ref=sr_1_1?ie=UTF8&qid=1379687655&sr=8-1&keywords=gone+girl
 [2]: http://en.wikipedia.org/wiki/Gillian_Flynn
 [3]: http://www.amazon.com/Brilliance-ebook/dp/B00AESRRQS/ref=sr_1_1?ie=UTF8&qid=1379687578&sr=8-1&keywords=brilliance
 [4]: http://en.wikipedia.org/wiki/Marcus_Sakey