---
title: En norsk spion
author: teisam
layout: post
permalink: /2013/01/24/en-norsk-spion.html
categories:
  - bok
---
[En norsk spion][1] er en thriller om etterretning og krig i Afghanistan av [Aslak Nore][2].

Romanen handler om Peter Wessel, en norsk agent, som i hovedsak opererer i Midtøsten. Han har studert i Libanon, og vært aktiv som agent i Afghanistan. Og ellers vært mye rundt i området rundt Persiabukten. Boken starter med at Peter er på vei til Dubai sammen med kollegene Kåre og Ivanna for å møte en potensiell avhopper fra den iranske Revolusjonsgarden. Avhopperen har informasjon om våpen som skal smugles og brukes mot norske interesser i Afghanistan.

Som første forsøk på en spenningsroman leverer Nore et brukbart resultat. Det virker som om det er gjort gode og detaljerte bakgrunnsundersøkelser, og at forfatteren ellers har erfaring og kunnskap fra militæret og de hemmelige tjenester, samt med områdets geografi, historie og politiske realiteter (noe som ikke overrasker om man leser wikipediaartikkelen). Dog, han er litt glad i å bruke lokale ord uten å alltid forklare hva de betyr. &#8216;En norsk spion&#8217; lider også til tider av litt høyttravende språkbruk og en del oppstyltet dialog mellom hovedpersonene (det er vel ikke normalt å bruke hverandres fornavn så ofte i en dialog?).

Men alt i alt er det et lovende første forsøk, og det er ikke vanskelig å se at Peter Wessel kan bli en ny Harry Hole. Nesbø brukte noen bøker (etter min mening) å etablere Harry som en ikonisk figur.

&#8216;En norsk spion&#8217; anbefales.  
(Men forakter Nore mennesker med for høy BMI? Det virker som om han projiserer sin forakt for overvektige og feite mennesker gjennom Peter Wessel, men jeg henger meg bare kanskje litt opp i det ettersom jeg er tjukkebollafeit).

 [1]: http://www.haugenbok.no/visverk.cfm?cid=239464
 [2]: http://no.wikipedia.org/wiki/Aslak_Nore