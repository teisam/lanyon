---
title: Defending Jacob
author: teisam
layout: post
permalink: /2013/08/24/defending-jacob.html
categories:
  - bok
---
[Defending Jacob][1] er tredje roman fra [William Landay][2].

Nok en roman som bruker grepet med å veksle mellom nåtid og fortid (selv om nåtid ikke betyr &#8216;akkurat nå&#8217;). Romanen starter med at Andrew Barber spørres ut av statsadvokaten Neal Logiudice foran en tiltalejury. Så hopper den tilbake til når Andrew sin sønn blir tiltalt for et drap av en klassekamerat, og det var Andrew som var statsadvokat.

Jeg synes romanen hopper veldig bra mellom nåtid og fortid, og samtidig føles det som om den gir et bra bilde av hvordan en sånn sak rammer en familie. Særlig beskrivelsen av hvordan saken går inn på moren føles veldig ekte. Den har et godt driv, selv om jeg av en eller annen grunn misliker grepet med at Andrew Barber var statsadvokat når drapet skjedde. Men det er kanskje ikke så rart, William Landay var jo statsadvokat før han ble forfatter.

Hvorvidt jeg anbefaler den er jeg litt mer usikker på. Har du en kø av uleste bøker kan denne gjerne hoppes over, men trenger du en grei krimbok å lese har denne kvalitetene for dette.

 [1]: http://www.amazon.com/Defending-Jacob-ebook/dp/B007G92QGO/ref=sr_1_1_bnp_1_kin?ie=UTF8&qid=1376775647&sr=8-1&keywords=defending+jacob
 [2]: http://en.wikipedia.org/wiki/William_landay