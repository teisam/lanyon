---
title: Personal
author: teisam
layout: post
permalink: /2014/09/26/personal.html
categories:
  - bok
---
Som tidligere antydet så liker jeg [Lee Child][1] sin serie med protagonisten [Jack Reacher][2]. I august kom bok nummer 19, [Personal][3].

<img src="/content/personal.jpg" alt="Personal" title="personal.jpg" border="0" width="640" height="483" />

Kort forklart, Frankrikes president ble utsatt for et attentatforsøk av en snikskytter like før et G8-møte. Antallet sniskyttere som kan mistenkes å stå bak forsøket begrenser seg til noen få. Deriblant en person Jack Reacher selvsagt sendte til kasjotten for en del år siden.

Bortsett fra en svipptur innom Fort Bragg før Paris, så foregår mesteparten av boken i London. Reacher samarbeider med Casey Nice, en ung kvinne som jobber med spesialstyrkene på Fort Bragg for Utenriksdepartementet. For Reacher har hun en ukjent kapasitet, og selvsagt en hemmelighet som han fort finner ut av.

Som en bok i serien om Jack Reacher holder den et greit nivå, selv om det er klare antydninger om at Reacher begynner å bli gammel. «Personal» holder så vidt et litt høyere nivå enn de siste bøkene i serien. Personlig så håper jeg Lee Child går tilbake litt i tid og kanskje har noen flere saker fra Reacher sin tid i militærpolitiet.

 [1]: http://en.wikipedia.org/wiki/Lee_Child
 [2]: http://en.wikipedia.org/wiki/Jack_Reacher
 [3]: http://www.amazon.com/Personal-Jack-Reacher-Lee-Child-ebook/dp/B00IK1J9QM/ref=sr_1_1?ie=UTF8&qid=1411765785&sr=8-1&keywords=lee+child