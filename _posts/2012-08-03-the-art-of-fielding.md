---
title: The Art of Fielding
author: teisam
layout: post
permalink: /2012/08/03/the-art-of-fielding.html
categories:
  - bok
---
[The Art of Fielding][1] er debutromanen til Chad Harbach. Normalt jobber han i magasinet [n+1][2], et litterært magasin fra USA.

The Art of Fielding, i tillegg til å være tittelen på romanen er også navnet på den fiktive baseballboken skrevet av den fiktive baseballspilleren Aparicio Rodriguez. Og denne boken er viktig for en av våre fem hovedpersoner (vi vil se historien gjennom øyene til fire av disse).

  * Mike Schwartz har talenter innenfor både fotball (den amerikanske typen), baseball og det akademiske. Prøver å komme inn på jusstudier.
  * Henry Skrimshander er liten, men talentfull shortstop (defensiv posisjon innenfor baseball). På sett og vis hovedpersonen.
  * Guert Affenlight er president ved Westish College, en ekspert på Herman Melville.
  * Pella Affenlight er datteren til Guert. De har hatt et litt turbulent forhold, men Pella kommer på besøk til Westish, litt med tanke på å gjennoppta sine studier. Men mest for å komme bort fra sin mann.
  * Owen Dunne er stipendiat, og er både Henry sin romkamerat og lagkamerat.

Mike og Henry møter hverandre under en kamp, og Mike blir med en gang imponert over banespillet til Henry. Han trekker i tråder på Westish og får ordnet det slik at Henry får et stipend til å begynne der. Ellers hadde han vært nødt til å slutte med baseball før han gikk i gang med sitt voksne liv.

Henry blir romkamerat med Owen Dunne, som er åpent homofil. I starten er Mike en fraværende person for Henry fordi han er opptatt med fotballen, men så snart baseballen starter begynner det å knyttes et nært bånd mellom de to. Mike &#8216;pusher&#8217; Henry til å yte max og mer til. Og på dette nivået blir Henry fort en av de beste på sin posisjon.

Guert Affenlight blir litt mer involvert med de andre hovedpersonene når Henry ved et uhell skader Owen med et feilkast under en kamp. Samtidig har dette uhellet en negativ effekt på Henry, og han og Mike glir litt fra hverandre pga dette. Og Pella ankommer scenen.

> She’d have to be crazy not to remember those earrings, and she was clearly not crazy. Opaquely not crazy. Not not not crazy 

Selv om baseball er en viktig del av romanen, så er det absolutt ikke avskrekkende om man ikke kan noe om sporten. Den er kun et bakteppe for historien som fortelles, og det kunne like gjerne vært fotball eller svømming.

Jeg liker The Art of Fielding veldig godt. Det er en av de bedre bøkene jeg har lest i år (selv om det egentlig ikke sier så mye med tanke på hvor lite og hva jeg har lest).

Den anbefales.

 [1]: http://www.amazon.com/The-Art-Fielding-A-Novel/dp/0316126675/ref=sr_1_1?ie=UTF8&qid=1343418963&sr=8-1&keywords=the+art+of+Fielding
 [2]: http://nplusonemag.com/