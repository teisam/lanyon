---
title: Calico Joe
author: teisam
layout: post
permalink: /2012/07/01/calico-joe.html
categories:
  - bok
---
Nok en kortfattet [roman][1], denne gang fra John Grisham. Men ingen fare. Ingen advokater i denne boka som kjemper alene mot mafiaen eller lignende. Boken handler om Paul Tracey, sønn av en tidligere pitcher i baseball, Warren Tracey. Og det unge fenomenet Joe Castle, med kallenavnet Calico Joe.

Boken blander mellom å være i nåtid, der nåtid er ca. 2003 og Warren er døende av kreft og det vanskelige forholdet til sine barn og barnas mor, og fortid som er 1973 og den siste baseballsesongen Warren spilte i. I 1973 fikk Joe Castle endelig sjansen til å spille på øverste nivå for Chicago Cubs. Og han grep virkelig sjansen. Satte rekord på rekord for en rookie, og greide nesten på egenhånd å få Cubs til sluttspillet i kamp mot Traceys New York Mets. Og denne sommeren ble Calico Joe en favorittspiller til Paul Tracey.

Dette irrriterte Warren, som var en gjennomsnittelig pitcher men med veldig høye tanker om seg selv. Og en sommerdag skulle Cubs spille mot Mets. Det endte med en ball mot hodet på Calico Joe.

Så når Warren er døende av kreft så prøver sønnen Paul å få faren til å erkjenne at han gjorde det med vilje og unnskylde seg til Joe Castle.

Kortfattet og lettlest. Og selv om baseball er bakteppet trenger man ikke inngående kjennskap til sporten. Men slutten blir kanskje litt for fantastisk.

 [1]: http://www.amazon.com/Calico-Joe-ebook/dp/B0067AN0VI/ref=sr_1_1?s=digital-text&ie=UTF8&qid=1341171237&sr=1-1&keywords=calico+joe