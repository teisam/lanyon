---
title: Ted
author: teisam
layout: post
permalink: /2012/08/16/ted.html
categories:
  - film
---
[Ted][1] er [Seth McFarlane][2] sin første kinofilm. Han er kanskje mest kjent som skaperen av [Family Guy][3] og bidragsyter til andre animerte tv-serier på Fox.

Ted starter i 1985 med 8 år gamle og venneløse John Bennett (i voksen alder spilt av Mark Wahlberg) som får en stor teddybjørn i julegave. Bjørnen får navnet Ted, og en natt ønsker John at Ted skal bli levende. Noe som selvsagt skjer.

De blir naturligvis bestevenner, og Ted blir midlertidig kjendis med bl.a en opptreden hos Johnny Carson.

Så hopper filmen frem til 2012. John og Ted er slackere, sitter ofte å røyker marijuana og drikker øl. John jobber hos et bilutleiefirma og er kjæreste med Lori Collins, spilt av Mila Kunis.

Men selvsagt, en doprøykende slacker med en levende teddybjørn som beste venn kan etter hvert bli en liten påkjenning, særlig når John foretar noen merkelige valg …

Jeg likte filmen og den har en del morsomme scener. Av en eller annen grunn har den 11-årsgrense her i Norge, mens den i USA er 17-år. Selv om den ene hovedpersonen er en animert bjørn, og det er noen absurde situasjoner pga dette, så er det samtidig ikke overdrevent absurd. Det føles bare naturlig at Ted er en teddybjørn som er levende.

Sånn sett ligner vel egentlig filmen på f.eks [I Love You, Man][3], bortsett fra at rollefiguren til Jason Segel blir spilt av en animert teddybjørn.

Jeg liker filmen og den anbefales.

 [1]: http://www.imdb.com/title/tt1637725/
 [2]: http://en.wikipedia.org/wiki/Seth_mcfarlane
 [3]: http://www.imdb.com/title/tt0182576/