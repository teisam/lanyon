---
title: 2012. Liste. Ting. Som falt i smak
author: teisam
layout: post
permalink: /2013/01/01/2012-liste-ting-som-falt-i-smak.html
categories:
  - bok
  - film
  - mening
  - spill
  - tv
---
En liten liste over diverse ting jeg likte av det som ble spilt/lest/sett av meg i 2012. Noe som betyr at det nødvendigvis ikke ble utgitt i 2012. Det er heller ikke gjort en rangering.

## Spill

  * Ballad Of Gay Tony. Ekstra historie til GTA IV som kom ut og ble kjøpt av meg i 2009, men ikke spilt før i 2012.
  * Unity of Command. Läckert strategispill.

Ellers? Øh … tja. Spilte alt for mange timer av Football Manager 2012, men det var noe jeg begynte å spille på i 2011. Samt en del Civilization V. De årlige sportsspillene fortjener ellers ingen omtale.

Innser dog at jeg fortsatt er litt flinkere til å kjøpe spill enn å spille de.

## Film

  * Tinker Tailor Soldier Spy. Herlig film rett og slett. Handling og skuespill over effekter.
  * Drive. Herlig film rett og slett. Handling og skuespill over effekter. (jada, vet at jeg gjentar meg).
  * Argo. Kan si hva man vil om skuespilleregenskapene til Ben Affleck. Men regissere kan han.Og at han faktisk spiller bra i denne filmen.
  * Ruby Sparks. Romantisk film. Jeg ble forelsket. Veldig bra utført over en interessant idé.
  * Moneyball. Regneark og baseball. Jeg elsker det.

## TV

  * Sesong 6 av Dexter. &laquo;Oh God&raquo;. Man kan si hva man vil om cliffhangere, men dette var en av de bedre.
  * Alle sesonger av Breaking Bad. Fikk sett de fire første sesongene på Netflix. Det tok 2-3 episoder, men da var jeg hektet.
  * Last Resort. Selv om den ikke ble fornyet, så var den etter min mening den eneste interessante nye serien på allmennkanalene i USA.
  * Sesong 2 av Homeland. For et smil. Realismen er nok lav og klisjeene er der i rikt antall, men å se på hver episode, det må man.

## Bok

  * The Art Of Fielding. Baseball. Potensiale. Driv. Å bli voksen. Kjærlighet. 

Må bli flinkere til å lese igjen. 2012 har egentlig vært et dårlig år i så måte.