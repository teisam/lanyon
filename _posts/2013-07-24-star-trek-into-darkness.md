---
title: Star Trek Into Darkness
author: teisam
layout: post
permalink: /2013/07/24/star-trek-into-darkness.html
categories:
  - film
---
[Star Trek Into Darkness][1] er film nummer 2 fra [J.J Abrams][2] reboot av filmserien om Star Trek.

Den første og denne har generelt sett blitt godt mottatt av publikum, inkludert også de som har et litt mer lidenskapelig forhold til Star Trek. Jeg har sett noen klipp fra filmene og serien om Kirk og Spock, for det meste har mine inntrykk fra Star Trek vært [Patrick Stewart][3] i serien med Picard.

Så i det viktige religionsspørsmålet; Star Trek eller Star Wars, så er svaret alltid Star Wars.

[Zachary Quinto][4] i rollen som Spock synes jeg passer som hånd i hanske, men jeg er litt mer usikker på [Chris Pine][5] som Kirk. Ikke fordi at Shatner definerer rollen, så mye Star Trek har jeg ikke sett, det er bare noe med pannebrasken hans som gjør at jeg blir skeptisk. [Benedict Cumberbatch][6] i rollen som filmens slemming er blink, men så er jo Cumberbatch en av de mest fascinerende skuespillerene som har kommet frem i det siste.

Starten av filmen føles litt svak. Kirk blir disiplinert og fratatt kapteinsrollen på Enterprise, men kun minutter etterpå har han kommandoen igjen. Så det går litt fort i svingene. På den andre siden, en liten heisscene med Kirk og Uhura greier på få sekunder å få deg til å innse hvordan forholdet mellom Uhura og den alltid logiske Spock er, særlig når de krangler.

For en som har vært vant til det mer sedate tempoet i tv-seriene i Star Trek-universet er nok disse Abrams-filmene veldig hesblesende. Litt for glade i å bruke datamaskinanimasjon til effekter, men samtidig litt mer dempet enn hva f.eks George Lucas gjorde med den trilogien vi ikke snakker så høyt om. Så noen unødvendige scener blir det bare fordi man vil vise frem effektene.

Podcasten [The Incomparable][7] kalte sin [episode][8] om filmen for «The Best &laquo;Star Wars&raquo; Movie In Years». Synes det er en flott oppsummering av filmen. Handlet i det minste ikke om en slem handelsføderasjon og en handelskrig, med mange parlamentsdiskusjoner.

Alt i alt en severdig film, og jeg blir optimistisk med tanke på at Abrams skal være involvert i de første fremtidige Star Wars-filmene.

 [1]: http://www.imdb.com/title/tt1408101/?ref_=fn_al_tt_4
 [2]: http://www.imdb.com/name/nm0009190/?ref_=tt_ov_dr
 [3]: http://www.imdb.com/name/nm0001772/?ref_=fn_al_nm_1
 [4]: http://www.imdb.com/name/nm0704270/?ref_=tt_cl_t2
 [5]: http://www.imdb.com/name/nm1517976/?ref_=tt_cl_t1
 [6]: http://www.imdb.com/name/nm1212722/?ref_=tt_cl_t7
 [7]: http://5by5.tv/incomparable/
 [8]: http://5by5.tv/incomparable/143