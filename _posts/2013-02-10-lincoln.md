---
title: Lincoln
author: teisam
layout: post
permalink: /2013/02/10/lincoln.html
categories:
  - film
---
[Lincoln][1] med [Daniel Day-Lewis][2] i rollen som USAs 16. President, Abraham Lincoln. Regissert av [Steven Spielberg][3]. Andre involverte er [Sally Field][4] som Mary Todd Lincoln, [David Strathairn][5] som William Seward og [Tommy Lee Jones][6] som Thaddeus Stevens for å nevne noen.

Filmen starter mot slutten av 1964, Lincoln er valgt for en ny periode, og filmen fokuserer på jobben Lincoln og hans støttespillere gjør for å inn [13. vedlegget til Konstitusjonen][7]. Lincoln kan vente til den nye kongressen blir sverget inn i Mars, men samtidig vil han gjerne få inn vedlegget via den utgående kongressen som har flere motstandere enn den neste. Krigstrettehen er dog stor og presset for å få til en fred øker med våren i anmarsj og spillerommet den gir for militære manøvre.

Det er et utbredt syn at amerikansk politikk i dag er veldig skitten. Negative reklamer på tv, harde fronter og liten samarbeidsvilje i Kongressen. Men ståa nå står faktisk ikke tilbake for hvordan det var før i tiden. Filmen gir et godt blikk av hvordan det var med sin språkbruk og skitne politiske spill og bruken av «lobbyister» som var flinke til å snu motstandere til tilhengere.

Daniel Day-Lewis som Lincoln er en strålende forestilling. Lincoln fremstår som en ettertenksom mann som bruker sine ord til å få sin vilje gjennomført, han bruker sjelden høy stemme, men når han gjør det blir virkningen desto større. Og i samspillet med Sally Field greier Day-Lewis å få frem sorgen som rammet lincolnfamilien under tiden i det Hvite Hus, deriblant at de mistet en sønn til sykdom, uten at de dveler så veldig mye ved det. I tillegg bruker filmen skygger på en virkningsfull måte.

Lincoln anbefales på det sterkeste. En sterk rolletolkning av Day-Lewis, og hans medskuespillere. Noen historiske unøyaktigheter er det naturligvis, og den klarer ikke å få helt fram hvorfor slavespørsmålet var så viktig.

Boken [Team Of Rivals][8] av [Doris Kearns Goodwin][9] anbefales som videre lesning.

 [1]: http://www.imdb.com/title/tt0443272/?ref_=fn_al_tt_1
 [2]: http://www.imdb.com/name/nm0000358/?ref_=tt_cl_t1
 [3]: http://www.imdb.com/name/nm0000229/?ref_=tt_ov_dr
 [4]: http://www.imdb.com/name/nm0000398/?ref_=tt_cl_t2
 [5]: http://www.imdb.com/name/nm0000657/?ref_=tt_cl_t3
 [6]: http://www.imdb.com/name/nm0000169/?ref_=tt_cl_t7
 [7]: http://en.wikipedia.org/wiki/Thirteenth_Amendment_to_the_United_States_Constitution
 [8]: http://www.amazon.com/Team-Rivals-Political-Abraham-Lincoln/dp/0684824906/ref=tmm_hrd_title_0
 [9]: http://en.wikipedia.org/wiki/Doris_Kearns_Goodwin