---
title: 'On Her Majesty&#8217;s Secret Service'
author: teisam
layout: post
permalink: /2013/06/20/on-her-majestys-secret-service.html
categories:
  - film
---
[On Her Majesty&#8217;s Secret Service][1] er kanskje mest kjent som den eneste filmen med [George Lazenby][2] i rollen som [James Bond][3]. Og for oss nordmenn, at [Julie Ege][4] hadde rollen som [The Scandinavian Girl][5]. Regissert av [Peter Hunt][6].

Og det ble med denne ene filmen fordi Lazenby ikke ville bli mest kjent som James Bond (mener å ha lest noe som antydet det). Jeg vet ikke ellers hva han er kjent som. Så han oppnådde kanskje det han ville.

I tillegg er den kanskje også kjent som den eneste filmen der James Bond virkelig elsker en kvinne, sågar går hen og gifter seg med henne. Henne i denne sammenhengen er Tracy, spilt av [Diana Rigg][7].

En liten anerkjennelse av at dette var en ny Bond kommer i det Lazenby sier mer eller mindre rett i kameraet at «This never happened to the other fellow» under åpningsscenen.

Via heraldikk og Blofeld som prøver å bevise sine adelige forfedre, greier Bond å snike seg inn på Blofeld sin base i de sveitsiske alper. Bond i kilt og «the puffy shirt» (for de som kan sin Seinfeld). Undersøkelsene på basen tyder på at Blofeld har tenkt å bruke sitt &laquo;harem&raquo; av vakre kvinner fra alle verdens hjørner til å spre litt bioterror (må innrømme at jeg er litt uklar her, sonet litt ut når denne delen av plotet ble forklart).

Bond rydder selvsagt opp, og i tillegg til den selvsagte slalåmscenen er det også en scene med bobsleder. Effektmessig er dette en litt mer nedtonet film sammenlignet med enkelte av de foregående. Føler at den blir litt mer tidløs på grunn av dette.

Hadde Connery spilt i denne hadde den nok også vært litt mer anerkjent som en god Bond-film.

 [1]: http://www.imdb.com/title/tt0064757/?ref_=sr_1
 [2]: http://www.imdb.com/name/nm0493872/?ref_=tt_cl_t1
 [3]: http://en.wikipedia.org/wiki/James_bond
 [4]: http://www.imdb.com/name/nm0250774/
 [5]: http://www.imdb.com/character/ch0115989/
 [6]: http://www.imdb.com/name/nm0402597/
 [7]: http://www.imdb.com/name/nm0001671/