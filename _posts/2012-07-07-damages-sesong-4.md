---
title: Damages, sesong 4
author: teisam
layout: post
permalink: /2012/07/07/damages-sesong-4.html
categories:
  - tv
---
Det tok sin tid før sesong 4 av denne serien ble tilgjengelig på iTunes. Den var nemlig sendt av Direct TV og ikke FX. Men like før sesong 5, den siste i serien, da har Direct TV gjort den tilgjengelig på iTunes (jeg hadde en backup fra internettet, men slettet denne før jeg kjøpte den på iTunes).

I denne sesongen så handler det om private militære operatører, Afghanistan, et siste dødelig oppdrag, Patty Hewes som har tatt over foreldreretten til sitt barnebarn, og hennes sønn som kommer tilbake for å kjempe for sin datter. Og Ellen Parsons som skal saksøke den private militære operatøren, og en barndomsvenn av henne, Chris Sanchez, som jobber for operatøren.

Av de fire sesongene jeg har sett så er dette den svakeste etter min mening. Litt av dette har nok med produksjonsverdiene å gjøre, særlig med tanke på Afghanistan. Litt mindre persongalleri enn normalt også (føler jeg, har ikke data som sier det ene eller andre). Men det blir litt små forhold med tanke det delvis storpolitiske som foregår. Akkurat der har de tidligere sesongene truffet litt bedre.

Tidligere sesonger har hatt en veldig interessant dynamikk mellom Patty og Ellen. I år føles denne delen neglisjert, bortsett fra litt mot slutten da Patty blir litt ekstra Patty.

Men fortsatt er det en serie som kan anbefales, og femte og siste sesong starter 11. Juli over dammen. Denne gangen er det visst inspirert av Wikileaks. Får håpe den går ut med litt mer smell enn hva sesong 4 gjorde.