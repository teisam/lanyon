---
title: From Russia With Love
author: teisam
layout: post
permalink: /2013/02/02/from-russia-with-love.html
categories:
  - film
---
[From Russia With Love][1] (1963) er film nummer to om [James Bond][2]. [Terence Young][3] regisserer igjen, og [Sean Connery][4] fortsetter i rollen som 007.

SPECTRE er igjen årsaken til at James Bond må jobbe på eksotiske steder, denne gang i hovedsak i Istanbul. SPECTRE har en plan om å stjele et sovjetisk krypteringsmaskin som heter Lektor, og i samme slengen få hevn over James Bond fordi han drepte Dr. No. 007 får hjelp av en lokal ressurs, Ali Kerim Bey (spilt av meksikaneren [Pedro Armendáriz][5]).

James Bond sjarmerer en sovjetisk konsulatansatt [Tatania Romanova][6] og får hjelp av henne til å stjele Lektor. Etter hvert rømmer James og Tatania via Orientekspressen, der de blant annet møter litt motstand fra SPECTRE, greier de til slutt å komme til Venezia.

Med tanke på den kalde kriges så føles denne filmen litt mer normal. Britisk etterretning som kjemper mot sovjetisk etterretning (fra SMERSH). Plotet for filmen er også litt mer nedtonet enn de grandiose planene fra Dr. No.

I denne filmen ser vi også at James Bond slår damer, finner det litt upassende. Ikke at det kommer som noe sjokk, med noen få unntak så er jo de fleste kvinner i filmene kun objekter for James Bond.

Vi møter også Ernst Blofeld (fra halsen og ned) for første gang. Og ja, han har sin hvite katt i fanget.

Alt i alt en bedre film enn Dr. No.

 [1]: http://www.imdb.com/title/tt0057076/?ref_=fn_al_tt_1
 [2]: http://en.wikipedia.org/wiki/James_bond
 [3]: http://www.imdb.com/name/nm0950109/?ref_=tt_ov_dr
 [4]: http://www.imdb.com/name/nm0000125/?ref_=tt_cl_t1
 [5]: http://www.imdb.com/name/nm0000784/?ref_=tt_cl_t3
 [6]: http://www.imdb.com/name/nm0000938/?ref_=tt_cl_t2