---
title: Thunderball
author: teisam
layout: post
permalink: /2013/02/05/thunderball.html
categories:
  - film
---
[Thunderball][1] (1965) er film nummer fire om [James Bond][2]. [Terence Young][3] regisserer for tredje og siste gang, og [Sean Connery][4] fortsetter i rollen som 007.

SPECTRE har hatt en langsiktig plan med å stjele atombomber fra NATO, for å få diamanter verdt 100M GBP i løsepenger. Ved hjelp av operasjoner og trening får de en person til å se lik ut en pilot som flyr et bombefly i NATO-regi.

Når flyet forsvinner må MI-6 kalle inn alle sine 00-agenter, og det er vel første og eneste gang vi ser alle sammen samlet på et sted. Vi ser dog bare ansiktet til James. De blir sendt ut til alle mulige steder innenfor flyets rekkevidde ettersom det ikke har landet på kjente flyplasser (naturlig nok).

007 drar til Bahamas der han får ferten av en rik mann som heter Largo. Via en lekker dame naturligvis. Sammens med CIA flyr James i helikopter rundt øyene ved Bahamas, og finner til slutt flyet under vann. Largo flykter i sin yacht, som er rikt utstyrt med miniubåter og lakeier.

Utenfor Miami får vi filmhistoriens største (og kanskje eneste) undervannsslag av menn i dykkerdrakter. Heldigvis var SPECTRE kledd i svarte dykkerdrakter, mens amerikanerene var kledd i røde.

Sammenlignet med Goldfinger og plotet der, så føles denne igjen litt mer plausibel. Effektmessig er jo undervannsscenene ganske bra lagd, mens mot slutten har man en helt latterlig båtscene der ingenting stemmer med tanke på båtens bevegelse og hurtighet.

Thunderball er en helt grei film i Bond-universet, og havner på en grei sølvplass av de fire som til da var lagd. Filmteknisk blir den litt ødelagt av at de bruker scener fra et karneval på Bahamas som bakgrunnsteppe, og at dette ikke helt passer inn. Her er vel kanskje etter min mening en av fordelene med moderne filmproduksjon, uansett om det er en effektfilm eller ei, det er lettere å lage scener med tilsynelatende masse folk i bakgrunnen.

 [1]: http://www.imdb.com/title/tt0059800/?ref_=fn_al_tt_1
 [2]: http://en.wikipedia.org/wiki/James_bond
 [3]: http://www.imdb.com/name/nm0950109/?ref_=tt_ov_dr
 [4]: http://www.imdb.com/name/nm0000125/?ref_=tt_cl_t1