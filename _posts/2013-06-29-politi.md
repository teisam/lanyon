---
title: Politi
author: teisam
layout: post
permalink: /2013/06/29/politi.html
categories:
  - bok
---
[«Politi»][1] (eller Pollti som er mer gjengs uttale i hovedstaden) er siste bok av [Jo Nesbø][2] i serien om førstebetjenten og antihelten Harry Hole.

Nesbø er eneste norske forfatter der jeg ikke venter på pocketutgaven før jeg kjøper nyeste bok av han (bortsett fra de som kom ut før jeg fikk tips om å lese «Rødstrupe»). Må vel bekjenne mine synder og innrømme at jeg ennå ikke har lest bok nummer 2, «Kakerlakkene».

I enkelte av bøkene drepes det kanskje litt for mye, men alt i alt er jo alle bøkene særdeles lesverdige. Selv om jeg hadde litt problemer med «Panserhjerte», syntes den ble litt for fantastisk med hva Hole opplevde.

Har man lest «Gjenferd» ble man kanskje litt overrasket over at Harry Hole skulle komme tilbake i «Politi». Men det er jo noe Nesbø er veldig flink på, skrive noe som du tolker på en bestemt måte, men faktisk i ettertid ved nærmere gjennomsyn passer som hånd i hanske med det han avslører senere i boken. Naturlig nok skjer det i denne boken også, og jeg blir like overrasket hver gang.

Men noe mer bør jeg vel ikke si, annet enn at det nok en gang er en glimrende bok fra Nesbø, og at han jammen meg ikke er mye sentimental når det gjelder figurene han har skapt gjennom mange bøker.

<img src="/content/politi.jpg" alt="Politi" title="politi.jpg" border="0" width="159" height="250" />

 [1]: http://www.haugenbok.no/resverk.cfm?st=free&q=politi&p=1&r=5&cid=245754
 [2]: http://no.wikipedia.org/wiki/Jo_nesbø