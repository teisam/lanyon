---
title: World Series
author: teisam
layout: post
permalink: /2014/10/19/world-series.html
categories:
  - mening
---
Orioles etter 6 skrev [jeg][1]. Royals etter 4 ble det i stedet. Giants etter 7 skrev [jeg][1]. Giants etter 5. Så bittelitt rett fikk jeg. Om målestokken er hvorvidt jeg tippet rett lag. 50% er jo halvveis der.

What ever.

På tirsdag (eller onsdags natt for vår del) starter World Series mellom [Kansas City Royals][2] fra AL og [San Francisco Giants][3] fra NL. Førstnevnte deltok sist i sluttspill i [1985][4], da de også vant World Series. Sistnevnte vant World Series i [2010][5] og [2012][6], men før det var siste seier i [1954][7]. Den gangen som New York Giants. De tapte mot Los Angeles Anaheim Angels of Anaheim i [2002][8].

Så med 50% suksessrate får jeg sikkert rett på vinner eller antall kamper.

Royals har startet årets sluttspill med å vinne 8 kamper på rad, som visstnok er første gang det har skjedd. Andre lag har vunnet 8 kamper på rad, som f.eks Boston Red Sox i 2004 da de snudd 0-3 i kamper til 4-3 mot Yankees, før de feide St. Louis Cardinals av banen på fire strake i World Series. Så jeg antar at de mener det er ny rekord fra starten av et sluttspill. Høres kanskje fantastisk ut, men det er kun siden 1985 et lag har hatt mulighet til å vinne 8 strake i sluttspillet, da LCS ble utvidet fra best av 5 til best av 7. Og om vi ikke regner med World Series er det bare kun siden 2012 det har vært mulig etter innføringen av en egen Wild Card kamp.

Dog, dette var jo en lang omvei for å si at Royals har imponert i sluttspillet. På vei til World Series har de slått ut de to beste lagene fra den ordinære sesongen uten å tape en eneste kamp. Giants har kanskje den beste starteren i Madison Bumgarner, men Royals har sannsynligvis den beste bullpenen. Klarer den som starter for Royals å holde ut til og med 6. inning, så er Herrera, Davis, Holland en meget vanskelig rekke å knekke.

Det er sikkert til Royals fordel at maksimalt tre kamper skal foregå etter NL-regler.

Giants tapte bare to kamper i sluttspillet (de startet også med å spille Wild Card), men pga tidligere suksess så er det vel litt lettere å ikke bli imponert av de. Men de har jo vært imponerende nok.

  * Manager: Fordel Giants, Bochy føles litt skarpere her.
  * Startere: Fordel Giants, Bumgarner er bedre enn Shields, Peavy, Hudson og Vogelsong litt mer vant enn Ventura, Guthrie og Vargas
  * Bullpen: Fordel Royals. Som sagt, kommer Royals til 7. inning har de rekken med Herrera, Davis og Holland.
  * OF: Fordel Royals. Superb i forsvar, interessant på basene.
  * IF: Fordel Giants. Føles litt skarpere på forsvar, litt bedre offensivt. Samt Buster Posey.

Giants var en hyggelig historie i 2010, fortsatt interessant i 2012. Kjedelig i 2014. Årets Askepott vil være Royals, så jeg håper på dem. Men dessverre tror jeg Giants tar dette etter 6 kamper.

 [1]: /2014/10/10/lcs.html
 [2]: http://en.wikipedia.org/wiki/Kansas_City_Royals
 [3]: http://en.wikipedia.org/wiki/San_Francisco_Giants
 [4]: http://en.wikipedia.org/wiki/1985_World_Series
 [5]: http://en.wikipedia.org/wiki/2010_World_Series
 [6]: http://en.wikipedia.org/wiki/2012_World_Series
 [7]: http://en.wikipedia.org/wiki/1954_World_Series
 [8]: http://en.wikipedia.org/wiki/2002_World_Series