---
title: Zero Dark Thirty
author: teisam
layout: post
permalink: /2013/02/10/zero-dark-thirty.html
categories:
  - film
---
[Zero Dark Thirty][1] er en film regissert av [Kathryn Bigelow][2]. Den handler om jakten på [Osama bin Laden][3] etter terroraksjonen 11. September 2001. [Jessica Chastain][4] spiller rollen som CIA-agenten Maya, en av drivkreftene som til slutt fant ut hvor ObL var.

Filmen starter med å spille lydopptak fra nødoppsamtaler og telefonsvarbeskjeder fra de som ble drept den dagen, for så å gå rett over til tortur av en pengemann i al Quaeda. CIA-agent Dan, spilt av [Jason Clarke][5] benytter stressposisjoner, søvnmangel og selvsagt vanntortur. Maya er tydeligvis ubekvem med denne delen av jobben, men for henne er målet det viktigste. Hun krysskobler informasjon fra andre avhør, overvåkning og tips.

Maya fokuserer særlig på Abu Ahmed (fullt navn [Abu Ahmed al-Kuwaiti][6]), som hun mener er sterkt tilknyttet Osama bin Laden og hvordan han kommuniserer med de andre i al Quaeda. Basert på etterforskningen greier de til slutt å peile inn på han i Peshawar, og fra der spore bilen hans frem til [Abbottabad][7] der han holder til i en bygning med høye murer og beboere som oppfører seg veldig strikt.

CIA får aldri bekreftet hvem som bor i bygningen, men de antar at det uansett er noen høyt i al Quaeda. Å bombe stedet blir vurdert, men forkastet, før President Obama bestemmer seg for å sende inn spesialstyrkene på et raid.

I filmen varer raidet i ca. 25 minutter, cirka like lenge som det ordentlige varte. Det er få skudd som blir avfyrt, og det er en merkelig ro over det hele i nattemørket selv om jeg regner med at nervene var i helspenn og at adrenalinet var i full effekt. Det hele føltes veldig realistisk filmet.

Jeg likte filmen. Det virker som om den gir et relativt realistisk bilde på hvordan arbeidet med å finne frem til ObL skjedde, og hvordan selve raidet var. Klisjeene holdes til et minimum, og selv når de er klisjeer så males de smalt og ikke bredt, så man legger egentlig ikke merke til de. Det er ikke store heltegjerninger, men bare masse dedikerte mennesker som gjør jobben sin. Uheldigvis også tortur, noe som alltid vil være en skamflekk på envher stat, og i særlig grad for en demokratisk stat.

 [1]: http://www.imdb.com/title/tt1790885/?ref_=fn_al_tt_1
 [2]: http://www.imdb.com/name/nm0000941/?ref_=tt_ov_dr
 [3]: http://en.wikipedia.org/wiki/Osama_bin_laden
 [4]: http://www.imdb.com/name/nm1567113/?ref_=tt_cl_t3
 [5]: http://www.imdb.com/name/nm0164809/?ref_=tt_cl_t1
 [6]: http://en.wikipedia.org/wiki/Abu_Ahmed_al-Kuwaiti
 [7]: http://en.wikipedia.org/wiki/Abbottabad