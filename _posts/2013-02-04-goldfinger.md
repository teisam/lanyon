---
title: Goldfinger
author: teisam
layout: post
permalink: /2013/02/04/goldfinger.html
categories:
  - film
---
[Goldfinger][1] (1964) er film nummer tre om [James Bond][2]. [Guy Hamilton][3] regisserer, og [Sean Connery][4] har nådd midtpunktet i sin karriere som James Bond (Never Say Never Again regnes ikke ettersom den ikke er lagd av EON, og er uansett en remake av Thunderball).

Etter introen der James Bond ødelegger et narkotikalaboratorium i Mellom-Amerika drar Bond til Miami for litt ferie. Det tar ikke lang tid før han får et nytt oppdrag om å undersøke gullhandleren Auric Goldfinger.

Det tar ikke lang tid før James Bond finner ut at Goldfinger også er smugler, samt at han i ledtog med kinesere har onde hensikter og en plan som heter Grand Slam. Bond føler Goldfinger til Sveits der han etter hvert blir fanget og nesten blir drept av en laserstråle når han ligger fastspent på et bord. Men James overbeviser Auric at MI-6 vet om Grand Slam og han velger i stedet å fly Bond til USA. Her blir vi også kjent med bonddamen som har tidenes bonddamenavn, Pussy Galore, spilt av [Honor Blackman][5].

Her får Bond vite om hva Grand Slam går ut på. Goldfinger har planer om å angripe gullreservelageret i [Fort Knox][6]. Via en lokaliseringsdings som 007 fikk av Q er CIA og Felix Leiter klar over at Bond er i nærheten. James er heller ikke enig i at nei betyr nei og knuller Pussy Galore slik at hun blir et godt menneske igjen og hjelper James og CIA til å forpurre planene til Goldfinger.

Fra det normale plotet i forrige film er man tilbake til høyttravende planer om verdensherredømme. Men filmen har noen klassiske elementer. F.eks i introen så utfører Bond oppdraget sitt i dykkerdrakt, før han tar av seg og viser at han under har en nystrøken dress, klassisk element som kommer til å bli gjentatt i fremtiden. Goldfinger har også tjeneren/livvakten, den koreanske Oddjob som har en stålforsterket hattebrem som kutter av hodet når han kaster hatten etter mål.

Legger også merke til at myndighetene i både Sveits og USA har såpass lite kontroll at en mann som Goldfinger kan ha fullt av bevæpnede og uniformerte kinesiske lakeier, ikke ulikt Dr. No. Jeg var ikke klar over at den gule fare var så utbredt på 60-tallet, ville ha trodd at det var den røde fare som var mer utbredt (jada, kineserene var røde de også, men jeg mener det var et skille her).

Sammenlignet med [From Russia With Love][7] så var Goldfinger en liten nedtur. Den hadde Pussy Galore og Oddjob, men plotet ble litt høyttravende igjen (men det er neppe siste gang jeg blir skuffet over det underliggende plotet i en bondfilm). Men produksjonsverdiene gjør at den er bedre enn Dr. No i det minste.

 [1]: http://www.imdb.com/title/tt0058150/?ref_=fn_al_tt_1
 [2]: http://en.wikipedia.org/wiki/James_bond
 [3]: http://www.imdb.com/name/nm0357891/?ref_=tt_ov_dr
 [4]: http://www.imdb.com/name/nm0000125/?ref_=tt_cl_t1
 [5]: http://www.imdb.com/name/nm0000303/?ref_=tt_cl_t2
 [6]: http://en.wikipedia.org/wiki/Fort_Knox
 [7]: /2013/02/2/from-russia-with-love.html