---
title: Skyfall
author: teisam
layout: post
permalink: /2012/10/30/skyfall.html
categories:
  - film
---
[Skyfall][1] er den 23 filmen i serien om James Bond, og den tredje med [Daniel Craig][2] i rollen som James Bond.

Den første filmen med Daniel Craig som James Bond var [Casiono Royale][3] som generelt sett var godt mottatt blandt kritikere og publikum. Noe man ikke kan si om [Quantum of Solace][4]. QoS var dog rammet av forfatterstreiken i Hollywood, og deler av filmen var skrevet av Daniel Craig og regissør Marc Forster som uheldigvis førte til et resultat som lignet mer på Jason Bourne enn James Bond.

Skyfall starter i Istanbul der James Bond jakter på noen som har en liste over MI-6 sine agenter som har infiltrert diverste terrororganisasjoner. Han mislykkes, og trekker seg tilbake for å slikke sine sår i et øyparadis i Asia.

I London blir derimot M satt under stort press fordi de mislykkes, og blant myndighetene er det et ønske om at hun trekker seg tilbake. Hovedkvarteret blir også utsatt for et angrep fra en ukjent organisasjon, selv om M har en viss anelse om hvem det kan være. Men angrepet er i alle fall nok til at James Bond returnerer til London.

Det vil selvsagt ikke være en James Bond film uten en tur til flere eksotiske steder, i dette tilfellet Shanghai og Macao. Min hukommelse spiller meg kanskje et lite puss med tanke på hvordan de eksotiske stedene er blitt brukt i tidligere filmer. Men i denne virker det som om de er dyttet veldig i bakgrunnen og kunne like gjerne vært f.eks København og Hamburg.

Etter den lille turen i Asia er det tilbake til London der der er litt mer action før James Bond og M stikker nordover for å lokke etter seg filmens skurk som ligner mistenkelig mye om Julian Assange, spilt av [Javier Bardem][5].

Den er naturligvis nok bedre enn Quantum of Solace, ikke at det er en vanskelig oppgave, men er ikke like bra som Casino Royale. Mest fordi Skyfall føles som litt atypisk som James Bond. London spiller en utvidet rolle i forhold til tidligere filmer, og slutten føles ut som det motsatte av hva James Bond ville ha gjort.

Men jeg liker den. Mest fordi det er en bra film i en bra serie, men også fordi den legger grunnlaget for gode filmer i fremtiden.

Den anbefales.

 [1]: http://www.imdb.com/title/tt1074638/
 [2]: http://www.imdb.com/name/nm0185819/
 [3]: http://www.imdb.com/title/tt0381061/
 [4]: http://www.imdb.com/title/tt0830515/
 [5]: http://www.imdb.com/name/nm0000849/