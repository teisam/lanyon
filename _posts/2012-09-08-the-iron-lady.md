---
title: The Iron Lady
author: teisam
layout: post
permalink: /2012/09/08/the-iron-lady.html
categories:
  - film
---
[The Iron Lady][1] er selvsagt en film om Margaret Thatcher. Med Meryl Streep i rollen som Margaret Thatcher, og Jim Broadbent som Dennis Thatcher.

Filmen starter i nåtid, med en Margaret Thatcher som er dement. Hun snakker med sin avdøde mann, og med ujevne mellomrom får vi et tilbakeblikk til hendelser tidligere i livet hennes.

De fleste tilbakeblikkene er korte og prøver å gi et lite glimt av hvordan Thatcher møtte fordommer i en mannsdominert verden, fra første dag som nyvalgt parlamentsmedlem til hun ble valgt som statsminister. Jeg synes tilbakeblikkene fungerer sånn der passe. De gir et lite glimt, men samtidig er de såpass korte at de ikke gir noe til historien bak Margaret Thatcher.

Og det er fordi filmskaperene har sannsynligvis tatt seg store kunsteriske friheter og kaster bort ca. halve filmen på hvordan en dement Margaret Thatcher har det.

Og etter min mening fungerer det ikke. Margaret Thatcher er historisk sett en veldig viktig og interessant person, men blir redusert til en som har demens og snakker med sin avdøde ektemann. Hvordan nåsituasjonen er kunne vært en del av filmen, men for min del synes jeg den blir dominerende.

At Meryl Streep fikk Oscar for sin rolletolkning kan jeg delvis forstå, det var ikke hun som gjorde at dette ble en dårlig film.

Anbefales ikke. Jeg synes den ble sjarmløs og kjedelig, noe som er skuffende med tanke på personen den omhandler.

 [1]: http://www.imdb.com/title/tt1007029/