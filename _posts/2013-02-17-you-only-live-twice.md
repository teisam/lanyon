---
title: You Only Live Twice
author: teisam
layout: post
permalink: /2013/02/17/you-only-live-twice.html
categories:
  - film
---
[You Only Live Twice][1] er [Sean Connery][2] nest siste opptreden som offisiell [Bond][3], med [Lewis Gilbert][4] som regissør.

Igjen starter vi i verdensrommet, denne gangen er det et romskip som sluker en kapsel med sovjetiske kosmonauter. Sovjet regner med at det er amerikanerene som står bak, mens amerikanerene hevder sin uskyld. Imens har MI-6 informasjon som tyder på at det ukjente romskipet landet et sted i nærheten av Japan.

Av ukjente årsaker er det viktig at James Bond fremstår som død, og det blir arrangert et tilsynelatende snikdrap av ham. Som marineoffiser får han en begravelse til sjøs (eller mer spesifikt, havna i Hong Kong). Der blir &#8216;liket&#8217; plukket opp av dykkere og bragt ombord i en ubåt. Og naturligvis er Kommandør Bond i live. Ubåten har fullt utstyrt kontor der både M og Moneypenny jobber. Og da snakker vi klassisk britisk kontor med stort skrivebord i eik, skinnstoler, kunst på veggen.

Bond blir så sendt til Japan der han naturligvis ser på sumobryting, blir kontaktet av søt japansk agentdame og møter sjefen for japansk etterretning, Tanaka (please, call med Tiger). Han har eget tog som han bruker når han beveger seg rundt, og et eget harem som han deler med James.

Etter hvert finner Bond frem til en øy med en vulkan og fiskerlandsby som peker seg ut. Bond blir med Tiger og deltar på ninjatrening med den japanske etterretningen. Ja, det var ninjatrening. For å få en dekkidentitet blir James japanifisert. Eller for å si det på en annen måte, han blir sminket slik at han ser ut som Spock i [Leonard Nimoys][5] skikkelse. Han &#8216;gifter&#8217; seg også med [Kissy][6], en av Tanaka sine underståtter. Tiger omtaler henne som &#8216;nice girl, but face like a pig&#8217;. Skammelig beskrivelse.

Sammens med Kissy utforsker James øya, og finner ut at vulkanen har en metallplate som bunn. Han sniker seg inn og finner ut at det er en komplett utskytningsbase for romskip med monorail og helikopterplattform. Bond begynner å lage ugang i basen, mens Kissy drar tilbake for å hente Tanaka og ninjaene. Basen driftes av SPECTRE, og [Donald Pleasance][7] er her den klassiske Blofeld slik mange av oss ser han. Blofeld er forresten en micromanager, han styrer enhver ting relatert til romskipkapringene.

Tanaka og ninjaene kommer etter hvert, og hjelper Bond til å ta over basen og hindre tredje verdenskrig.

På mange måter er dette den prototypiske bondfilmen. Den klassiske Blofeld. Stor hemmelig moderne base. Massevis av lakeier. Kvinnesyn fra middelalderen. Ninjaer.

Og som film er den helt grei, med en tendens til å falle over til det latterlige pga Tanaka, ninjaene og SPECTRE sin base.

 [1]: http://www.imdb.com/title/tt0062512/?ref_=fn_al_tt_1
 [2]: http://www.imdb.com/name/nm0000125/?ref_=tt_cl_t1
 [3]: http://en.wikipedia.org/wiki/James_bond
 [4]: http://www.imdb.com/name/nm0318150/?ref_=tt_ov_dr
 [5]: http://www.imdb.com/name/nm0000559/?ref_=fn_al_nm_1
 [6]: http://www.imdb.com/name/nm0357240/?ref_=tt_cl_t3
 [7]: http://www.imdb.com/name/nm0000587/?ref_=tt_cl_t7