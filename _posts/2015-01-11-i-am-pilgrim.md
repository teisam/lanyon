---
title: I Am Pilgrim
author: teisam
layout: post
permalink: /2015/01/11/i-am-pilgrim.html
categories:
  - bok
---
[I Am Pilgrim][1] er debutromanen skrevet av [Terry Hayes][2]. Mest kjent for å skrive script for filmer, så ventet han nærmere pensjonsalderen for å komme med sin debutroman «I Am Pilgrim».

I denne boken følger vi den tidligere etterretningsagenten … øh … la oss kalle han Pilgrim (som er kodenavnet han velger senere i historien) ettersom vi faktisk får vite navnet han hadde under oppveksten, så er det faktisk litt viktig for handlingen at det er en liten overraskelse for deg, leseren. Så da holder vi det hemmelig og hans jakt på fienden som heter «Saracen». «Saracen» har også et annet navn, dette får man også vite helt mot slutten av boken.

Om jeg skal beskrive «I Am Pilgrim» så er det at den har en rolig start, som etter hvert er så spennende at man har problemer med å legge fra seg boken. Men de første 10% av boken kan være litt tunge å få med. Grunnen til det er at boken bytter litt frem og tilbake mellom protagonisten og det fiendtlige motstykke. Det er ikke til hjelp at det også er hopping frem og tilbake i tid mellom de to hovedpersonene. Og at det til tider muligens er litt uoversiktlig når og hvor man er.

Andre ankepunkter jeg noterte meg er at jeg ikke er tilhenger av fiktive byrå innenfor de hemmelige tjenestene, hadde foretrukket CIA et al. Men forfatteren har mange små detaljer som fortellingsmessig er uviktige, men likevel pirrer leseren når de spiller inn senere i boken.

Likevel synes jeg Hayes ikke klarer helt tilfredsstillende å knytte sammen sakene fra starten av boken og planene til Saracen. Akkurat her føles det litt vel mye som tilfeldigheter.

Men, selv med disse ankepunktene er boken fryktelig spennende som gjør at man bare må lese ett kapitel til hele tiden. Fornuftig inndeling hjelper også på (mange forfattere som har noe å lære av dette).

Liker man spiontrillere, så er dette en roman som absolutt er å anbefale. Protagonisten er såpass spennende at jeg gjerne ser flere romaner om han.

 [1]: http://www.amazon.com/I-Am-Pilgrim-Terry-Hayes-ebook/dp/B00D3NSDVO/ref=sr_1_1?ie=UTF8&qid=1421007772&sr=8-1&keywords=i+am+pilgrim
 [2]: http://en.wikipedia.org/wiki/Terry_Hayes