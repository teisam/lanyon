---
title: 111 dager
author: teisam
layout: post
permalink: /2014/10/31/111-dager.html
categories:
  - mening
---
I skrivende stund er det ca. 111 dager igjen til &#8216;pitchers and catchers reporting&#8217;, den normale starten på det som innenfor baseball heter &#8216;spring training&#8217;. Cirka fordi det er rundt 20. februar det skal skje, men akkurat hvilken dato det er forskjellig fra lag til lag.

Spring training er blant noe av det mest geniale med baseball. Hver vår samles alle lagene i enten Arizona (Cactus League) eller i Florida (Grapefruit League) og spiller et stort antall treningskamper mot hverandre i en måneds tid. Veteranene spiller ikke så mye, men det er et glimrende tidspunkt for få en titt på de unge lovende til de forskjellige lagene.

Dog, før World Series startet kom jeg med en [spådom][1] om vinneren.

> Så med 50% suksessrate får jeg sikkert rett på vinner eller antall kamper. 

Den spådommen slo i alle fall til.

> Giants var en hyggelig historie i 2010, fortsatt interessant i 2012. Kjedelig i 2014. Årets Askepott vil være Royals, så jeg håper på dem. Men dessverre tror jeg Giants tar dette etter 6 kamper. 

Det ble Giants, men etter 7 kamper.

> Bumgarner er bedre enn Shields 

Det var jaggu meg litt av en understatement fra min side. 0,26 ERA på 34 IP i World Series er veldig, veldig bra. Han har vunnet 3 WS, og er bare 25 år gammel. Og Giants har han under kontroll til og med 2019 (2018 og 2019 er på såkalte klubbopsjoner til en relativt billig penge).

 [1]: https://teisam.net/2014/10/19/world-series.html