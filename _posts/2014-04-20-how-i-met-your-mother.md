---
title: How I Met Your Mother
author: teisam
layout: post
permalink: /2014/04/20/how-i-met-your-mother.html
categories:
  - tv
---
Tidligere i denne måneden hadde «endelig» [How I Met Your Mother][1] sin siste episode. Ja, jeg bruker «endelig» fordi jeg ved seriens slutt har litt motstridende følelser. I bunn og grunn er det fordi man egentlig hadde lyst til å møte denne moren og se forholdet mellom hun og Ted på et tidligere tidspunkt, men seriens progresjon tydet jo på at det ikke var det som skulle skje. Og i ettertid ser man jo at den slutten man får er den slutten Bays & Thomas har antydet hele tiden.

Serien leverte som oftest underholdning, men jeg er ikke alene om å føle at serien til slutt kanskje var en til to sesonger for lang. Det faktum at skuespillerene kun hadde kontrakt for åtte sesonger og at vi fikk en niende sesong tyder jo på at det var visse kommersielle hensyn som ble tatt, og ikke kreative.

Alan Sepinwall har [her][2] og [her][3] noen kritiske bemerkninger hvordan Bays & Thomas har tilpasset planen med tanke på de endrede forutsetningene serien fikk. Noen gode merknader har han jo, men samtidig så må man vel ikke underkjenne det kommersielle underlaget. Som at en serie kanskje pågår en sesong eller to lengre enn det som er planlagt og de har materiale for. Eller at de blir avsluttet uten at seerene får en avslutning som respekterer de. Man kan klage over slutten på en serie som HIMYM, men det er jo i det minste en planlagt slutt, ikke de typiske cliffhangere som amerikanske serier ofte avsluttes med i påvente av om de blir fornyet eller ei.

I tillegg bør man ikke henge seg for mye opp i de valg de måtte gjøre for å forlenge handlingen i en komi-serie. Jeg velger å overse den returnerende «spøken» med at Robin skriker til Patrice (den er i det minste lett å overse, jeg velger bare å anse at den personen ikke er den Robin jeg har blitt &#8216;kjent&#8217; med).

Det er dog litt vanskeligere å overse de valg de foretok med Barney. Forholdet til Robin. Så forholdet til Nora. Så kanskje/kanskje ikke bruddet mellom Barney/Nora og Robin/Kevin. Så Barney sitt forhold til Quinn. Før Barney og Robin gifter seg. Akkurat her føler jeg Bays & Thomas har rotet mye med hva som gjorde Barney &#8216;spesiell&#8217;. Moralsk forkvaklet, det var Barney. Ikke en person som gikk rundt og ble forelsket i hytt og gevær.

Og Sepinwall har rett i at enkelte av disse valgene Bays & Thomas gjorde medførte at vi kanskje i større og større grad kunne akseptere at Ted og Robin ikke skulle være sammen. Særlig når vi ble mer og mer kjent med Moren (ja, jeg velger stor forbokstav), spilt av [Cristin Milioti][4]. Ytterst sjarmerende, og også noen som ser ut til å passe bra sammens med gjengen vi hadde fulgt i mange år.

Planen var visst at vi bare skulle se moren i fem sekunder i løpet av siste episode, men slik gikk det ikke. Litt pga løsningen Bays & Thomas valgte for siste sesong, med at alt skjer i løpet av helga til Barney og Robins bryllup. Og når man opplever hvordan samspillet i de to episodene vi får oppleve Ted og Moren, er det litt synd at vi ikke fikk oppleve de mer sammen.

Men hvem er jeg til å si hvordan Bays & Thomas skulle ha komponert siste halvdel av serien, særlig med tanke på kommersielle krav fra tv-selskapet. Men jeg ville vel kanskje ha faktisk hatt Ted og Moren blitt kjent med hverandre før slik at vi i det minste fikk en sesong med forholdet, og kanskje hatt litt større grad av det som skjer i vennegjengen mellom 2014 til 2030. I tidligere sesonger antydes det jo at de har et relativt godt forhold, mens det i seriefinalen antydes at særlig Robin blir veldig fjern fra gjengen (selv om [episoden][5] med Mike Tyson antyder noe annet). Men når det gjelder kontinuitet i en serie er det vel egentlig få som slår HIMYM, der har de alltid være flink med alle detaljer.

Selv om dette kanskje bryter med de opprinnelige planene til Bays & Thomas.

Så selv om jeg kanskje ville ha hatt det litt annerledes fra sesong 6 ->, så skal jeg ikke klage. Nå når serien nå er ferdig er det med litt vemod og et ønske om at jeg kunne hatt litt mer av serien. For uansett om man er uenig i de valg som ble tatt gjennom årene, så kan man ikke underslå at det var en sterk serie, med en [vemodig][6] slutt.

 [1]: http://www.imdb.com/title/tt0460649/?ref_=fn_al_tt_1
 [2]: http://www.hitfix.com/whats-alan-watching/series-finale-review-how-i-met-your-mother-last-forever-how-they-conned-us-all
 [3]: http://www.hitfix.com/whats-alan-watching/the-how-i-met-your-mother-finale-revisited-how-i-regret-the-mother
 [4]: http://www.imdb.com/name/nm2129662/?ref_=tt_cl_t6 "Cristin Milioti"
 [5]: http://www.imdb.com/title/tt2676388/?ref_=tt_ep_ep16 "Bad Crazy"
 [6]: http://www.nytimes.com/2014/04/02/arts/television/how-i-met-your-mother-ends-with-twists-expected-and-sweet.html?partner=rss&emc=rss&smid=tw-nytimes&%5C_r=1 "NY Times"