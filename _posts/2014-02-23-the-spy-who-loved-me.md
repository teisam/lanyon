---
title: The Spy Who Loved Me
author: teisam
layout: post
permalink: /2014/02/23/the-spy-who-loved-me.html
categories:
  - film
---
[The Spy Who Loved Me][1] (1974). Roger Moore er naturligvis tilbake, samt at [Lewis Gilbert][2] som regisserte [You Only Live Twice][3] gjør jobben med midtfilmen i sin James Bond «trilogi».

Etter en del filmer som føles litt alternative spionhistorier starter i alle fall denne lovende med sovjetiske og britiske ubåter som blir fanget av «noe» skummelt. Men i stedet for at dette blir en kamp mellom britene og sovjeterne skal James Bond samarbeide med den sovjetiske agenten XXX spilt av [Barbara Bach][4]. Målet er å stoppe Karl Stromberg som kapret ubåtene og har planer om starte en atomkrig mellom supermaktene.

Av James Bond filmene er dette den første jeg har minner om, ikke på grunn av at det var første filmen jeg så, men pga leker som [Lotus Esprit][5] og det sorte og gule helikopteret, samt at broderen hadde tegneseriealbumet fra filmen. I tillegg hadde filmen [Richard Kiel][6] i rollen som den minneverdige skurkesidekicket Jaws.

Etter min mening er dette en av de første Bond-filmene der spesialeffektene begynner å sette seg litt slik at de ikke skiller seg ut i like stor grad som før.

Alt i alt, etter en del svake og uinteressante filmer synes jeg James Bond er tilbake, i det minste for en film.

 [1]: http://www.imdb.com/title/tt0076752/?ref_=fn_al_tt_1
 [2]: http://www.imdb.com/name/nm0318150/?ref_=tt_ov_dr
 [3]: /2013/02/17/you-only-live-twice.html
 [4]: http://www.imdb.com/name/nm0000819/?ref_=tt_cl_t2
 [5]: http://en.wikipedia.org/wiki/Lotus_Esprit
 [6]: http://www.imdb.com/name/nm0001423/?ref_=tt_cl_t4