---
title: Hypercube
author: teisam
layout: post
permalink: /2014/12/04/hypercube.html
categories:
  - mening
---
I begynnelsen av November presenterte det nederlandske selskapet Hypercube en [rapport][1] bestilt av NFF og NTF om fremtiden for norsk klubbfotball. Som kjent så har jo tilskuertallet på norske seriekamper hatt en nedadgående kurve de siste årene. Og de høye herrer i NTF/NFF ser jo ut til å konsentrert seg om at det var 16-lagsserien som var årsaken til problemene.

Og lenge før rapporten ble presentert gikk de fleste ryktene på at anbefalingene ville være å redusere Tippeligaen ned til 14 eller 12 lag og innføre sluttspill, både for seriemesterskap, eventuelle europacupplasser og nedrykk. Sluttspill er jo ikke akkurat ukjent innenfor andre sporter her i Norge. Både ishockey og håndball har det, og særlig innenfor ishockeyen er jo sluttspillet det mest interessante.

Jeg har skumlest igjennom rapporten, og den har jo noen flotte grafer med nedadgående kurver som skal prøve å overbevise oss om at det er en sammenheng mellom nedgangen og innføringen av en 16-lagsserie. Og ikke for eksempel den kortsiktigheten NTF/NFF og klubbene har hatt med tanke på salg av medierettigheter og tv-kanalenes krav om kamptidspunkter.

Jeg hadde kladdet ned noen tanker om dette, men brukte jo som vanlig alt for lang tid på det. I mellomtiden har Arve Hjelseth og Christian Berg skrevet en meget god kritisk [gjennomgang][2] av feilene med rapporten. Anbefaler å bruke noen minutter på denne.

 [1]: http://www.toppfotball.no/dct/npfl1-dtc-performgroup-eu-west-1/Hypercube%20Draft%20Report%20League%20Structure%20Optimization_p71w94cqh2dp1tklycfv4ud7t.pdf
 [2]: http://arvehjelseth.blogspot.no/2014/11/rapport-som-bestilt.html?m=1