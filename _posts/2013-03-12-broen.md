---
title: Broen
author: teisam
layout: post
permalink: /2013/03/12/broen.html
categories:
  - tv
---
[Broen][1], en krimserie på 10 episoder, og en svensk-dansk samproduksjon (jeg antar at de andre nordiske landene støttet opp om produksjonen, men handlingen foregår delvis i Malmø og delvis i København).

[Sofia Helin][2] spiller rollen som den svenske politietterforskeren Saga Norén, mens [Kim Bodnia][3] spiller rollen som hennes danske motpart, Martin Rohde.

Figuren Saga Norén, som jeg antar er diagnosert med Asperger, er herlig spilt av Sofia Helin, mens Kim Bodnia er sånn passe i sin rolletolkning av Martin Rohde. Dette har mest sannsynlig å gjøre med materialet han ble gitt.

Når serien gikk på NRK i 2011/12 hørte jeg mange lovord om den, men jeg fikk aldri fulgt med fra starten. Men heldigvis hadde Netflix den tilgjengelig, og for noen uker siden så jeg igjennom hele serien på noen dager.

Jeg antar at Broen har hentet inspirasjon fra f.eks Forbrytelsen, og passer godt inn i det andre land kaller [Nordic Noir][4]. Og i hovedsak har serien et godt driv, selv om de typiske tv-klisjeene med å trekke ut en episode og serie blir litt mer tydelig jo færre episoder som er igjen.

Serien er severdig, selv om premisset for plottet etter min mening blir veldig søkt. Ikke uvanlig at fiktive mordere oppfører seg på denne måten i film, i bøker og på TV, men premisset for handlingene vi til slutt blir presentert etter 10 episoder er etter min mening billig.

 [1]: http://www.imdb.com/title/tt1733785/?ref_=fn_al_tt_1
 [2]: http://www.imdb.com/name/nm0375138/?ref_=tt_cl_t1
 [3]: http://www.imdb.com/name/nm0091035/?ref_=tt_cl_t2
 [4]: http://en.wikipedia.org/wiki/Nordic_noir