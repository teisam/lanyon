---
title: 'The Hobbit: An Unexpected Journey'
author: teisam
layout: post
permalink: /2012/12/30/the-hobbit-an-unexpected-journey.html
categories:
  - bok
  - film
---
[The Hobbit: An Unexpected Journey][1] er [Peter Jacksons][2] første del av en filmserie av boken [The Hobbit][3] av forfatteren [J.R.R Tolkien][4]. Visstnok opprinnelig påtenkt som to filmer, men av ukjente årsaker (les penger (jeg bare gjetter)) vil den i stedet bli spredt over tre filmer.

Og det merkes.

Jeg har ikke lest Hobbiten, så hvordan den første filmen er i forhold til boken kan jeg ikke uttale meg om, men jeg har både lest og sett &#8216;Ringenes Herre&#8217;. En trilogi på 1000+ sider ble til to filmer på rundt 3 timer og en film på 3 timer og 20 minutter. Hobbiten derimot er en bok på 300+ sider og første film er på 2 timer og 39 minutter.

Og ja, basert på bokens lengde og filmens lengde sammenlignet med &#8216;Ringenes Herre&#8217; kan man trygt si at filmen er litt langtekkelig og er lite stramt redigert. Akkurat som barn kanskje har problem med å moderere seg når de er i en godtebutikk, så har Jackson problemer med å moderere seg når han lager film av Hobbiten.

Så selv om jeg egentlig ikke kan anbefale filmen er den likevel noe som bør sees. For såpass fascinerende er den verdenen Tolkien har skapt.

 [1]: http://www.imdb.com/title/tt0903624/?ref_=fn_al_tt_4
 [2]: http://en.wikipedia.org/wiki/Peter_jackson
 [3]: http://www.amazon.com/The-Hobbit-ebook/dp/B0079KT81G/ref=sr_1_2?ie=UTF8&qid=1356877516&sr=8-2&keywords=the+hobbit
 [4]: http://en.wikipedia.org/wiki/Tolkien