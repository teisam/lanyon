---
title: The Imitation Game
author: teisam
layout: post
permalink: /2015/01/03/the-imitation-game.html
categories:
  - film
---
I romjulen stakk jeg en tur på kino og så på [The Imitation Game][1], som det har vært en del snakk om. Mest fordi nordmannen [Morten Tyldum][2] regisserte den.

[Benedict Cumberbatch][3] spiller rollen som [Alan Turing][4], og som eneste kvinne som vel kan sies å være med i flere scener er [Keira Knightley][5].

Den tyske krypteringsmaskinen [Enigma][6] og historien rundt knekkingen av denne under andre verdenskrig bør forhåpentligvis i større eller mindre grad være kjent for de fleste. Og at Alan Turing greide å knekke den med å forbedre den polske elektromekaniske datamaskinen [Bomba][7]. Og det er neppe heller ukjent at Alan Turing var homoseksuell og ble dømt til kjemisk kastrering for dette noen år etter krigen. Og at han i 1954 døde av cyanidforgifting, enten villet eller ved et uhell.

Benedict Cumberbatch er jo selvsagt strålende i rollen som Alan Turing, mens Keira Knightley og resten av rollebesetningen ikke skjemmer seg ut. Turing spilles kanskje litt for aspergersk i sin væremåte, men ettersom jeg er moralsk bankerott, så lo og humret jeg. Ser jo at noen bemerker dette på [wikipediasiden][8] for filmen, og en del andre historiske unøyaktigheter. Henger meg ikke så mye opp i det, hva som er spennende og interessant historisk sett blir kanskje ikke en spennende film på to timer. Er temaet for filmen fascinerende så søker jeg heller på verdensveven etter informasjon om det.

Filmen er severdig, men det er mest fordi Benedict Cumberbatch er den han er. Det er ikke mange andre skuespillere som hadde fått meg på kino for å se The Imitation Game, da hadde jeg nok ventet til den var på Netflix eller lignende.

Følgende to videoer fra [Numberphile][9] på Youtube kan anbefales som en liten innføring om Enigma og hvordan man klarte å knekke koden.

  * [158,962,555,217,826,360,000][10]
  * [Flaw in the Enigma Code][11]

 [1]: http://www.imdb.com/title/tt2084970/?ref_=fn_al_tt_1
 [2]: http://www.imdb.com/name/nm0878763/?ref_=fn_al_nm_1
 [3]: http://www.imdb.com/name/nm1212722/?ref_=tt_cl_t1
 [4]: http://en.wikipedia.org/wiki/Alan_Turing
 [5]: http://www.imdb.com/name/nm0461136/?ref_=tt_cl_t2
 [6]: http://no.wikipedia.org/wiki/Enigma_(krypteringsmaskin)
 [7]: http://en.wikipedia.org/wiki/Bomba_(cryptography)
 [8]: http://en.wikipedia.org/wiki/The_Imitation_Game
 [9]: https://www.youtube.com/channel/UCoxcjq-8xIDTYp3uz647V5A
 [10]: https://www.youtube.com/watch?v=G2_Q9FoD-oQ
 [11]: https://www.youtube.com/watch?v=V4V2bpZlqx8